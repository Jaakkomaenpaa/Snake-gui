Peliohjeet ja muuta infoa:

Peli on perinteinen matopeli, jossa madolla pyritään syömään mahdollisimman monta
ruokaa ja mato kasvaa aina kun se syö ruuan. Matoa voi ohjata WASD -näppäimillä
(W = ylös, A = vasemmalle, S = alas ja D = oikealle). 

Peli toimii niin, että matoa liikutetaan valmiiksi annetussa koodipohjassa, josta
haetaan käyttöliittymään kaikki tarvittavat tiedot, kuten madon eri osien ja ruuan
sijainnit, tai voitto- ja häviötilanteet.

Peli aloitetaan antamalla seed-luku (vapaaehtoinen; jos jätetään tyhjäksi, peli
aloitetaan default seed-luvulla) ja valitsemalla pudotusvalikoista pelialueen
korkeus ja leveys. Tämän jälkeen painetaan "Start game" -napista. Tämä laittaa
QTimer -olion käyntiin, joka puolestaan antaa tietyin väliajoin (400ms) signaalin 
pelin pääloopille, joka löytyy mainWindow.cpp -tiedostosta nimellä playGame().
Mato alkaa liikkumaan, kun sille annetaan suunta.

Peli loppuu automaattisesti jos mato kuolee, eli osuu reunaan tai itseensä, tai
jos voitat pelin, eli pelialue on "pelkkää matoa". Voittaessa pelialue muuttuu
vihreäksi ja hävitessä punaiseksi. Voitosta tai häviöstä tulee myös ilmoitus 
käyttöliittymän vasempaan reunaan.

Pelin voi keskeyttää pausenapilla, jolloin timer-olio pysäytetään ja peliä voi 
jatkaa continue -napista, jolloin se laitetaan uudelleen käyntiin. Kun peliä
jatketaan pausen jälkeen, mato jatkaa kulkuaan viimeiseksi annettuun suuntaan.
Kun peli on keskeytettynä, ilmestyy continue-napin alle teksti "Paused".

Pelin voi aloittaa alusta reset-napista. Jos halutaan vaihtaa pelialueen dimensioita
tai seed-lukua, täytyy painaa ensin pause -napista, jolloin qcombobox ja qlineedit
-widgetit aktivoituvat. Käyttöliittymän napit ja tekstieditori menevät siis disabled
-tilaan, jos niille ei ole käyttöä. Näin estetään näppäinkomentojen sekaantuminen
widgeteihin.

Pelissä on käytössä myös eräänlainen pisteenlaskusysteemi: aina kun mato syö ruuan,
pistetili kasvaa yhdellä. Pistetili nollaantuu, kun peli resetoidaan, mato kuolee tai
voitat pelin. Pisteet kuitenkin tallentuvat high scoreksi, jos ne ovat sillä hetkellä
korkeimmat saadut pisteet. High scorea lasketaan kuitenkin vain paikallisesti, eli
sitä ei tallenneta tiedostoon.

Toteutetut lisäominaisuudet:

- Peliruudun kokoa voi säätää käyttöliittymän kautta pudotusvalikoilla
- Madon pää on esitetty piirrettynä png-kuvana
- Pelissä on pistelasku
- Pelissä on pause-nappula






